---
title: "Jazzpunk"
date: "2015-06-18"
coverImage: "Jazzpunk-2015-06-17-21-17-17-93.png"
---

## _Voorspelbaar in onvoorspelbaarheid_

Enkele maanden geleden al kocht ik JazzPunk in een belachelijk goede aanbieding op _GOG_. Destijds heb ik het aantal keer gespeeld en toen om de een of andere reden weer de stofdoos gedaan. Robert vroeg mij destijds al iets te schrijven over dit bijzondere spelletje, hetgeen ik nooit heb gedaan. Maar na aanleiding van de huidige Steam Summer Sale en de daaruit volgende nieuwsgierigheid van mijn andere maat Lampje trok ik de game weer uit de vergetelheid. We speelden het voor een uurtje en mijn interesse was weer wakker. Ik besloot mijn eerdere belofte in te lossen en mijn speelgenot alsnog te beschrijven. Ik begin bij het begin, de aankoop en de opstart.

### De aankoop

Op GOG, zag ik de titel staan, ze sprak me aan. JazzPunk, “iets met bebop beatniks en steampunk wisecracks?”, docht mij. Maar de beschrijving trok mij over de streep. Ik citeer:

> “Jazzpunk is a comedy adventure set in an alternate reality Cold War World, plagued with corporate espionage, CyberCrime, and sentient martinis. Gameplay is inspired by spoof comedy films and cartoons of yesteryear, with a focus on weird gadgets, exotic locales, and open-world style exploration.”

Een beetje een mix van NOLF en Pink Panther dacht ik zo. Leuk, twee uurtjes vermaak voor slechts twee euro negenendertig. Ik verwachtte dus niet veel. Nou, de beschrijving bleek een conservatieve schatting. De introductie was magnifiek en duurde een aantal minuten lang. Vol met kleuren, geuren en organische ritmes word je lekker gemaakt, maar tegelijkertijd ook psychedelies gek gemaakt. Qua design zat het dus alvast wel snor. Maar zou het pelletje ook te pelen zijn?

https://youtu.be/shMwIkAcvQk

_Uitmuntende intro, wel een beetje lang_

### Pelletje pelen

'T Pelletje begon saai. Een gang, een kantoor, een bureau. Ik had een afspraak en de secretaresse verzocht mij te wachten op de bank. Ik bladerde wat door de tijdschriften, dat moest namelijk. Mijn blijkbare baas stuurde me het veld in om een missie uit te voeren. Vervolgens liep hij de trap af naar de wijnkelder onder zijn bureau. Er was geen trap, er was geen wijnkelder. De teller liep af en ik werd naar de volgende map gezapt.

https://youtu.be/--Llk-2PUsw

_VVD-praat_

https://youtu.be/vjkcNKCYo3I

_Pop!_

Dit is waar de magie begon. Ik stond op de stoep aan de rand van een vierkante rotonde met een groot plein in het midden. Mensen, dieren en robots omcirkelden mij. Ik ontmoette een bassaxofonist die op aanvraag oneliners spitte met de stem van Mr. T. Een robotprostituee die mij in digitaal jargon vroeg haar lichaam af te huren. Een man die mij gebood achterom te kijken, hetgeen ik deed, met alle gevolgen van dien.

https://youtu.be/WtzDr8RlVMo

_I got some upcoming gigs, almost a terabyte_

https://youtu.be/WuTqbe\_vLKg

_Look behind you (spoiler alert)_

Er was echter ook een verhaallijn die ik diende te volgen. Het kwam er op neer dat ik duiven uit de lucht moest slaan. Deze duiven dropten vervolgens tools achter waarmee ik weer andere opdrachten kon uitvoeren. Na vele minigames en minipuzzles kon je dan het consulaat op via de glazenwasserslift. Hier was een soortement van hoofdkwartier waar ik o.a. via rode telefoons met de toenmalige Russische president kon bellen (Chroesjtsjov als ik het mij goed herinner), waarmee we dus ook de beoogde jaren zestig-setting kunnen bevestigen.

https://youtu.be/3dMM14HR07w

_De vallende man en de [Wilhelm scream](https://en.wikipedia.org/wiki/Wilhelm_scream)_

Maar een van de meest verassende en meest absurde momenten in mijn pelende leven was toch wel het volgende: In de hoek van een steegje aan de vierkante rotonde stond een pizzadoos. Op basis van de eerdere verassingen in deze speelsessie verwachtte ik de mogelijkheid tot interactie. Misschien een duveltje uit een doosje, misschien een pizzapunt die ik met luid gesmak kon eten. In de doos zat echter een computer met knopjes. Ik drukte op een knopje en de inhoud van mijn beeldscherm vloeide weg.

https://youtu.be/Nit2HoZM1X4

_Hij drukte op het knopje en zijn haar vloog in de fik ([oh dat doet pijn](https://www.youtube.com/watch?v=zb054WgHt2Y))_

Ik stond in een bos met in mijn rechterhand een pizzaspatel. De grond was gemaakt van kaas, tomatensaus en worst. Een soort pepperoni-pizza dus. Ik liep een stukje verder want er was slechts een pad omringt met muren van bomen, die overigens ook van pizza gemaakt waren. Opeens verschenen daar zombies, die ik behendig neermepte met mijn spatel. Verderop lag een pizzasnijder, waarmee ik een volgende horde zombies in soldier of fortune-stijl in stukjes kon snijden. Een huisje. Een telefoon. Het huis schudde en ik was weer terug.

https://youtu.be/s5YRMRsBYdk

_Dit is toch de droom?_

https://youtu.be/6Q4crxuD4jU

_Pizzazombiehorrorhuis_

### Gimmicks = kern

Dit illustreert misschien wel de belangrijkste kwaliteit van JazzPunk: Niet de verhaallijn maar de gimmicks eromheen zijn de kern van het spel. Je word dan ook meer uitgenodigd om de levels tot in de diepste krochten te ontdekken dan dat je ze voor lief laat en gewoon de verhaallijn volgt, hetgeen eigenlijk ook gezien kan worden als een opeenvolging van gimmicks. Ik concludeer daarom: JazzPunk is voorspelbaar in zijn onvoorspelbaarheid, maar dat is júist de charme.

**4** van de **5 ballen** daarom voor dit pelletje.

_Jazzpunk is nog tot 22 juni voordelig geprijsd beschikbaar in de [Steam Monster Summer Sale](http://store.steampowered.com/)._

\[gallery type="slideshow" columns="5" link="file" ids="4624,4625,4626,4627,4623"\]
