---
title: "Fuel"
date: "2014-09-19"
coverImage: "Fuel-The-Game.jpg"
---

#### Soms gaan games volledig aan je voorbij en heb je soms het geluk dit soort pareltjes jaren later alsnog te ontdekken. Fuel is zo'n game.

Deze week las ik op [Rockpapershotgun](http://www.rockpapershotgun.com/2014/09/14/fuel-retro/) over een racegame waar ik nog nooit van had gehoord. Op zich is dit niet zo vreemd, ware het niet dat dit een openwereld racegame was met een map van 14.000km²!!

[![Fuel-The-Game](images/Fuel-The-Game.jpg)](http://www.legenddiaries.com/wp-content/uploads/2014/09/Fuel-The-Game.jpg)

Fuel stamt uit 2009 en is uitgegeven door Codemasters. In deze game race je door een Amerikaans landschap, dat door klimaatsverandering en daarbij behorende stormen onbewoonbaar is geworden. Het is nu een speeltuin voor waaghalzen die van snelheid en modder houden en daar ben jij als speler er één van.

De wereld is met recht gigantisch te noemen. Het kost je uren om van de ene naar de andere kant te rijden. Helaas is de grote open wereld het enige onderscheidende wat deze game heeft. De races, voertuigen en uitdagingen zijn niet heel bijzonder en de wereld zelf voelt ook vrij leeg aan.De leegheid geeft de game wel een bepaalde sfeer, waardoor je het gevoel hebt dat je echt door een desolaat gebied rijdt.

[![fuel2](images/fuel2.jpg)](http://www.legenddiaries.com/wp-content/uploads/2014/09/fuel2.jpg)

Nu denk je misschien, waarom al deze negativiteit in de tip van de week? Nou Fuel is een heerlijke game om lekker in rond te rijden, bergen op te racen en een verlaten gebied te verkennen. Als je net zoals ik nog nooit van dit spel gehoord hebt, is het een absolute aanrader om uit de budgetbak te halen en te spelen tot The Crew uitkomt later dit jaar!

De game kost nieuw [ongeveer €10](http://www.budgetgaming.nl/game-profile/fuel_PS3.html), maar als je even zoekt naar tweedehands exemplaren kun je de game ook wel voor de helft krijgen.
