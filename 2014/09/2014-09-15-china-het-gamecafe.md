---
title: "China: Het Gamecafé"
date: "2014-09-15"
---

**In augustus ben ik in China geweest en na wat [voorbereidend onderzoek](http://www.legenddiaries.com/nederlands/niehoudoe/) heb ik daar natuurlijk ook gekeken hoe het met de gamers en games gesteld is in het land. Waar ik het meeste naar uitkeek waren de gamecafés en hoewel deze niet zo talrijk waren als ik had gehoopt, heb ik er wel één gevonden!**

[![muur](images/muur.jpg)](http://www.legenddiaries.com/wp-content/uploads/2014/09/muur.jpg)

Op de terugweg van een stevig avondje KTV liepen mijn vrienden en ik terug naar ons hostel. Het was een uurtje of twee s'nachts en de straten in Luoyang waren op wat led-reclames en taxi's na volledig donker. We liepen langs een gebouw waar nog wel licht brande en toen we naar binnen keken bleek dit één van de beruchte gamecafés te zijn! Niet alleen was het café nog open, er zaten tientallen chinezen nog fanatiek te gamen.

Net als in de verhalen zaten ze in rijtjes naar een scherm te turen en hadden ze een koptelefoon op. Op elke andere plek waar wij tot dan toe binnen stapte in China, werd er gestaard, gewezen en riep men 'HALLO' alsof we een stelletje dove, exotische aapjes zijn. Hier niet, er werd niet op of om gekeken. Hoewel ik graag naast de gamende Chinezen was neergestreken, was ik erg moe van het zingen van ABBA liedjes.

http://youtu.be/BshxCIjNEjY

De volgende dag ging ik echter terug om mijzelf aan dit fenomeen te onderwerpen. De teleurstelling was groot toen ik erachter kwam dat het café dat we gister gezien hadden vol zat. Maar goed, als er zoveel animo voor is moesten er wel meer zijn. Na een klein uurtje rondstruinen ontdekten we in een achterafstraatje een vergelijkbaar etablissement.

[![IMG_4897](images/IMG_4897.jpg)](http://www.legenddiaries.com/wp-content/uploads/2014/09/IMG_4897.jpg)

Het was zoals in de meeste Chinese zaaken weer een hele uitdaging om duidelijk te maken wat ik wilde. Er werden er meer dan drie Chinezen bij betrokken om mij van een computer te voorzien. Ik kwam uiteindelijk in een stoeltje achter een pc terecht en heb twee uur kunnen spelen terwijl ik gamende Chinezen kon begluren.

Er stonden ontzettend veel games op de computers en het lukte mij zelfs sommige games lokaal met mijn vrienden te spelen. De taalbarrière zorgde ervoor dat helaas niet alles speelbaar was, maar ik heb een hoop verschillende spellen kunnen proberen. Er waren een heel aantal bekende westerse titels aanwezig, zoals GTA III, Minecraft, Red Alert 2 en Hearthstone. Daarnaast waren er heel, heel veel Chinese MMO's. Deze waren helaas alleen met een account te spelen, wat onmogelijk aan te maken is als je geen Chinees kan.

[![IMG_4891](images/IMG_4891.jpg)](http://www.legenddiaries.com/wp-content/uploads/2014/09/IMG_4891.jpg)

Het meest opvallende aan dit gamecafé waren niet de hoeveelheid games, maar de mensen die er zaten. In tegenstelling tot de verhalen en wat we de vorige avond zagen was er leven in de brouwerij. Chinese mannen en jongens (het aantal vrouwen was helaas op één hand te tellen) tussen de 15 en 25 waren druk aan het gamen samen. Sommige achter één pc, anderen speelde samen hetzelfde spel op vier pc's op een rij.

[![IMG_4894](images/IMG_4894.jpg)](http://www.legenddiaries.com/wp-content/uploads/2014/09/IMG_4894.jpg)

Ik kreeg een beetje heimwee naar de weekenden dat ik mij met mijn vrienden de tijd zo doorbracht. Het grote verschil was dat wij onze vaders en moeders moesren charteren om onze computers te verslepen. Deze jongens kunnen hier met zn allen zitten voor 2 Yuan (24 eurocent) per uur en daar komen geen ouders of tuktuk's aan te pas. Daarnaast kunnen ze bijna elke game spelen die ze maar willen en werkt de multiplayer meteen. Eigenlijk heel jammer dat wij dit in Nederland niet hebben, want het kan het gamen een stuk socialer maken.

Na twee uur hield ik mijn gameavontuur in het Chinees voor gezien. De jongetjes om mij heen bleven echter net zolang zitten tot hun moeder belden dat ze naar huis moesten voor het eten.
