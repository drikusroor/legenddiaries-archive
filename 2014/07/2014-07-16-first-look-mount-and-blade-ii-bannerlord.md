---
title: "First Look: Mount and Blade II Bannerlord"
date: "2014-07-16"
coverImage: "Bannerlord_06.jpg"
---

#### Helaas is er nog te weinig bekend over Bannerlord om een preview te geven, maar, ik vond het wel de moeite waard alvast een kijkje te nemen naar wat er al bekend is over deze middeleeuwse sandbox sequel.

[![](images/Bannerlord_06.jpg)](https://www.taleworlds.com/Images/Gallery/Bannerlord_06.jpg)

Mount and Blade en de stand-alone expansion Mount and Blade: Warband waren fenomenaal. De indie studio TaleWorlds begon in een garage en heeft inmiddels 3 zeer succesvolle titels op hun naam staan. Wat de serie zo populair maakt is het feit dat het een ultieme middeleeuwse sandbox game is. Of je nu een ridder bent die goed wil zijn en de zwakkere in het land zal verdedigen of een kasteelheer die voornamelijk uit is op eigen gewin, is geheel aan jou. In Warband is het zelfs mogelijk koning te worden, maar je kan je ook honderden uren vermaken als een struikrover die met zijn bende de wegen onveilig maakt.

[![](images/Bannerlord_05.jpg)](https://www.taleworlds.com/Images/Gallery/Bannerlord_05.jpg)

Mount and Blade II: Bannerlord belooft weer net zo vrij en zandbakkerig te worden als het eerste deel en in elk geval een stuk mooier. Want de graphics van Mount and Blade waren bij de release in 2008 al behoorlijk over datum. Daarnaast weten we inmiddels door verschillende [dev blogs](https://www.taleworlds.com/en/Games/Bannerlord/News) dat er meer aandacht wordt besteed aan Sieges, om deze beter en realistischer te laten verlopen. Daarnaast kunnen we wederom rekenen op modsupport en wordt de user interface flink onderhanden genomen.

Wanneer Bannerlord uitkomt is nog niet bekend, maar dit zal waarschijnlijk ergens in 2015 gebeuren.
